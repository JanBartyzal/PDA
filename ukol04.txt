1. Vytvořte aplikaci (Winforms), která umožní volit sazbu daně a zobrazovat hodnotu zvolené sazby daně. 

2.
Vytvořte aplikaci, která bude pracovat se seznam definovaných barev. 
Seznam barev bude zobrazen v komponentě ListBox a barva bude objekt definovaný třídou Barva. 
Třída Barva bude uchovávat údaje: název barvy, hodnoty barevných složek R,G,B (typ byte) a bude si dopočítávat hodnotu intenzity barvy podle vztahu (R+G+B)/3.
Intenzita je reálným číslem. Objekt barvy nemá možnost měnit barvu a neposkytuje hodnoty barevných složek. Poskytuje spočtenou intezitu, 
název barvy a hexadecimální vyjádření barvy ve tvaru #FFFFFF.
V seznamu bude barva reprezentována v tomto formátu: 'název barvy (#FFFFFF):intenzita'. 

Aplikace umožní vkládat barvy do seznamu. 
Odstraňovat vybranou položku seznamu. 
Zobrazovat kompletní informaci o vybrané položce seznamu, bude reagovat na změnu výběru. 
Umožní seřadit aktuální seznam barev podle intenzity (vzestupně/sestupně).
Tlačítkem (šipka dolů) umožní přecházet na další položku v seznamu, tlačítkem (šipka nahoru) umožní přecházet na předcházející položku seznamu.
Tlačítkem Seřadit umožní seřadit barvy podle intenzity sestupně nebo vzestupně (dáno radiobuttonem).

Při vkládání barvy do seznamu se bude hlídat, zda už neexistuje barva identických barevných složek. 

Nápověda: Použijte komponentu ListBox, ArrayList, využijte komparační funkce, radiobutton.

Z fragmentu aplikace vytvořte funkční modul (komponentu). 

3. Vytvořte formulářovou aplikaci, která umožní pracovat se seznamem vyučovaných předmětů. Každý předmět má zkratku a název. 
Aplikace umožní vkládat předmět do seznamu a nepůjde, aby v seznamu bylo více předmětů se stejnou zkratkou. Bude uchovávan seznam uspořádaný abecedně podle názvu předmětu. 
Aplikace umožní zobrazit seznam předmětů a umožňí vybírat více předmětů. V seznamu předmětů bude zobrazena 'zkratka - název předmětu', 
kdežto v průběžném přehledu zvolených předmětů bude zobrazen 'název předmětu (zkratka)'. Kompletní seznam předmětů a seznam vybraných předmětů bude možno exportovat do souboru (csv).

Předměty, resp. názvy předmětu budou zobrazeny v checkboxech. Zatržení příslušného checkboxu bude znamenat, že předmět je vybrán. 
V přehledovém okně se postupně budou zobrazovat zvolené předměty (názvy předmětů oddělené středníkem). Aktualizace seznamu vybraných předmětů se provede vždy při jakémkoliv zatržení/odtržení libovolného zaškrtávacího políčka. 
Zvolte si minimálně pět předmětů a checkboxy umístěně do groupboxu. Pro zobrazení seznamu zvolených předmětů využijte textové políčko (TextBox), které ale nebude editovatelné uživatelem. 

K realizaci využijte komponent GroupBox, CheckBox, TextBox a Label.

Jak se jmenuje události zatrhávacího políčka, která indikuje změnu zatržení na checkboxu? 
Jak se jmenuje vlastnost textového políčka (TextBox), kterou se zamezí možnost editace textu v políčku. Jak se vizuálně projeví znemožnění editace (resp. nastavení této vlastnosti)? 
Jaký je význam GroupBoxu?

4. Vytvořte formulářovou aplikaci (resp. fragment formulářové aplikace), která umožní z nabízených názvů předmětů vybrat právě jeden předmět. V přehledovém okně se zobrazí název aktuálně zvoleného předmětu (komponenta TextBox, která není editovatelná). 
a) Realizuje pomocí radiobuttonů.
Dále využijte komponent GroupBox, Label a TextBox.
b) realizuje pomocí comboboxu. 
Dále využijte Label a TextBox.